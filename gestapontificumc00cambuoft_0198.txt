146

25

26

27

28

29

30

31

32

ΘΕΒΤΑ

utpote qui erat instinctus litteris,
ornatus etiam moribus optimis
et de ordinibus ecclesiasticis,
facetus et prudens et honorabilis.

Qui placens omnibus per sua merita
atque per congrua ejus servitia,
Henrici cesaris mansit in curia
ut probus clericus et cautus vernula.

Hunc cesar diligens pro suis actibus
acceptis tam Deo quam et hominibus,
judicat affore dignum in omnibus
sanctae aecclesiae prelationibus.

Hinc per epistolam certumque nuntium
clero et populo Cameracensium
mandat et consulit ut in episcopum
Burchardum eligant suum carissimum.

Promittit etiam bona aecclesiae
intus et deforis cuncta defendere
et quibus poterit modis accrescere,
si illum studeant sibi preficere.

Cognito cesaris bono consilio
et bona omnia testante nuntio,
protinus facta est consors electio
a clero pariter atque a populoe

Electus itaque repetit cesarem
et cesar eligit ipsum in presulem.

A coepiscopis electus etiam,
ad sibi traditam redit ecclesiam.

Et cum recipitur honore debito
Cameracensium a grege subdito,
laudes et gratiae redduntur Domino
quod sic confirmata est ejus electio.

