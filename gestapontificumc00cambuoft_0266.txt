214

283

284

285

286

287

288

289

GESTA

et qui erant fide sui
infideles constitui,

alloquitur pontificem,
offert omnem justiciam,
optans cunctorum solitam
tenere amicitiam.

Offert quoque castrum reddi
in manibus episcopi,
servato jure debiti
quod heredis est Gerardi.

Quod offertur a Symone
nolunt cives recipere
nisi favente comite
cui fidem juravere.

Est ista res mirabilis
in hoc> quod fidem comitis
optabant servare magis
quam presulis et Symonis.

Omnis terra admiratur
quod vetus fides labitur.
nova vero erigitur,
sed cui magis creditur
stans hodie cras frangitur.

Videns Symon cautus miles
quod viri Cameracenses
effecti sunt sui hostes
et in nullo tuta fides,

castra sua magis firmat,
levat muros et reformat
queque fracta, queque lapsa
restituit et emendat.

