238 GESTA

precepit rex episcopo
ut bona suo populo
conferatur dilectio.

443 Precepit quoque civibus
ut fide et operibus
honoretur episcopus
sicut debet in omnibus.

444 Terram simul custodiant,
castra quae nocent diruant
aut super his ne noceant
fiduciam accipiant.

445 Justicia de casatis,

’ militibus et clericis -
et eorum familiis
sit in manu pontificis.

446 Per has pacis pactiones
presul et sui homines
effecti sunt unanimes
Cameracum remeantes¹.

447 De hac tamen concordia

⁷ facta in regis curia
fuit dolens et invida
atque contradictoria

448 illorum turba civium
qui passi sunt detrimentum
tam de casu amicorum
quam ablatis captivorum.

449 Sed quamvis illi doleant
qui parentes amiserant,

1. Lambert de Watrelos, a l'annee 1138 : Concordia vero episcopi
et civium faeta est post pascha, sopitaque omni malitia domnus epi-
scopus ad urbem rediit cum gloria (p. 515).

