206
224

225

226

227

228

229

230

231

GESTA

versatilis est fortuna,
in qua fides non est firma z
nam hodie si sit bona,
cras veniet importuna.
Quod verum esse predico
per illa quae episcopo
mox accidisse video
sub brevi quidem termino.
Nam de castro sibi dato
atque nuper adquisito
dum putat esse fortior
et in pace securior,
monet Symon episcopum,
Gerardum sciens mortuum,
ut donec habet licitum
donet ei Sanctobertum.
Quod, sicut est dictum supra,
sibi dare pepigerat
data inde fidutia
per bona testimonia.
Pepigerat Symon quoque
episcopo pari fide
hinc obsides bonos dare
et per sacra confirmare
quia illo de castello
nullum dampnum aliquando
eveniret episcopo
neque successori suo
nec civibus Cameraci
nec- patriae circumstanti,
sed communi pace tuti
forent cives et rustici.

