BURGHARDI. 1. 123

vitam notam ostendere
fidelium noticiae.

Sub antiquis temporibus
vir iste de parentibus
ortus fuit venerabilibus
Cameraci manentibus.

Qui et in pueritia
et in adolescentia
plenus fuit per omnia
humilitatis gratia.

Nam dum puer, dum parvuluS,
dum juvenis, ut famulus
et cum fit vir ut callidus
famulabatur omnibus.

Hoc opere gratissimo
placet urbis dominio,
placet clero et populo,
tam minori quam maximo.

Emortuis parentibus
remansit hie juvenculus,
inter vicinos habitat,
se omnibus humiliat,
amat omnes et approbat,
nullum ledens improperat.

Ad omne genus hominum
verbum profert dulcissimum
et quasi servus omnium
cunctis offert servitium.

Porro cuidam homini
Petro plurimum diviti
conjunxit se multiplici
pro gratia servicii.

