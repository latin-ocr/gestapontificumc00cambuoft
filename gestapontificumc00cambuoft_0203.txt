59

60

61

62

63

64

65

66

BURGHARDI. 11.

Et ut commoveat magis discordiam,

Cameracensibus mittens epistolam

per pape precipit obedientiam

ut sibi eligant honestum presulem.
Injungit etiam vi apostolica

illa electio ut fiat mortua

quae prius fuerat vane composita

de viro qui venit a regis camera,
quem excommunicat os apostolicum

et pro eo damnat omnem domesticum,

suosque principes et omnem populum
qui sibi faciunt ullum servitium.
Hoc Cameracenses turbati nuntio
cavillant quae possit obtendi ratio
ne fiat altera patris electio
et tamen servetur papae subjectio⁴
Quare aecclesiae archidiaconi,
a quibus consuli debet et protegi,
ipsum conveniunt verbo placabili
Cononem legatum papae catholici.
Ostenduntque sibi dura exilia,
rapinas, prelia, mortes, incendia
quae cuncta pro papae obedientia
Cameracensium suffert ecclesia.
Precantur ut illos saltem sustineat,
de electione nec illos arguat,
donec prelibatus Burchardus redeat
et papa quid sibi fecerit referat.
Si enim remeat ingratus veniae,
Romanae parati obedientiae ’
et ejus legato plene satagere
deinde presulem spondent eligere.

¹51

